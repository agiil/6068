---
title: Sissejuhatus infosüsteemidesse
permalink: /
layout: Avaleht
---

<p>
 <i class="material-icons ikoon teal">code</i>
 <i class="material-icons ikoon purple">account_circle</i>
 <i class="material-icons ikoon">highlight</i>
 <i class="material-icons ikoon brown400">swap_calls</i>
 <i class="material-icons ikoon erepunane">cloud_circle</i>
</p>

<p class='tags'><span class='tag'>UUS</span></p>
[ROBO](ROBO) · [Loeng 12](L12) · [Praktikum 12](P12) · [Ülesanne 10](Y10) · [Ülesanne 11](Y11)


__Infosüsteem__ on organisatsiooni äri- või tegevuseesmärkide saavutamisele suunatud süsteemne tarkvaralahendus.

Infosüsteemide tegemiseks ei piisa ainult __programmeerimisest__. Samavõrra oluline on oskus __modelleerida__ (nii äriprotsesse kui ka tehnilisi lahendusi), __süsteemselt mõelda__ ja järjekindlalt tegutseda. IT tähendab ka __innovatsiooni__.

Äärmiselt olulised on ka __arendaja suhtlemisoskused__ - võimekus ärikasutajate ja kaasarendajate vajadustest aru saada ja oma töö tulemusi esitleda.

Aines uurimegi IT rakendamist organisatsioonis ja teeme vastavaid praktilisi töid &mdash; analüüs, modelleerimine, kontseptualiseerimine jm. Eesmärk ei ole tehnoloogia kui selline, vaid ettevõtte või asutuse äri- ja tegevuseesmärkide saavutamine.

Loengutes räägime infosüsteemidest nii ärilises kui ka tehnilises vaates, kogu elutsükli ulatuses.

Tulevase tööelu seisukohast on aine suureks eesmärgiks aidata tugevalt kaasa osaleja ettevalmistusele peatsele tööleasumisele, kas arendusorganisatsioonis või ka tellija poolel, arendaja, projektijuhi, analüütiku, testija, aga ka tootejuhi vms rollis.

Eesmärgiks on ka propageerida ja sisse harjutada arenduses hädavajalikku tööharjumust. Töötada tuleb iga päev! Pidev, järjekindel, samm-sammuline, ilma liigse tormamiseta arendustöö on kursuse ideaaliks. Harjutusülesanded ei ole mahukad, kuid iga nädal on uus ülesanne ja nendega tuleb tegelda. Harjutusülesanded on valitud praktikas sageli ettetulevate arendustööde  järgi.

Programmeerimisülesandeid aines otseselt ei ole, kuid võtame lahti ja analüüsime rakenduste näiteid.

