---
title: Sissejuhatus infosüsteemidesse
permalink: /
layout: Avaleht
---

<p>
 <i class="material-icons ikoon teal">code</i>
 <i class="material-icons ikoon purple">account_circle</i>
 <i class="material-icons ikoon tomato">highlight</i>
 <i class="material-icons ikoon brown400">swap_calls</i>
 <i class="material-icons ikoon yellow100">cloud_circle</i>
</p>

<p class='tags'><span class='tag'>UUS</span></p>
[Murdskriptimine](Murdskriptimine)<br>
[Praktikum 2](P2)

Uurimisobjektiks on IT rakendamine organisatsioonis, ettevõtte või asutuse äri- ja tegevuseesmärkide saavutamiseks. Seda nii, et arendused õnnestuksid ja klient oleks rahul.

Infosüsteem on organisatsiooni äri- või tegevuseesmärkide saavutamisele suunatud süsteemne tarkvaralahendus. Infosüsteemide tegemisel ei piisa ainult programmeerimisest. Samavõrra olulised on oskus modelleerida (nii äriprotsesse kui ka tehnilisi lahendusi), süsteemselt mõelda ja järjekindlalt tegutseda. IT tähendab ka innovatsiooni. Äärmiselt olulised on ka arendaja suhtlemisoskused - võimekus ärikasutajate ja kaasarendajate vajadustest aru saada ja oma töö tulemusi esitleda.

Aines me otseselt ei programmeeri, vaid teeme mitmesuguseid muid infosüsteemi arendamise töid - analüüs, modelleerimine, kontseptualiseerimine jm.

Kõik harjutusülesanded on valitud praktikas sageli ettetulevate arendustööde  järgi.

Loengutes räägime infosüsteemidest nii ärilises kui ka tehnilises vaates.

Tulevase tööelu seisukohast on aine suureks eesmärgiks aidata tugevalt kaasa osaleja ettevalmistusele peatsele tööleasumisele, kas arendusorganisatsioonis või ka tellija poolel, arendaja, projektijuhi, analüütiku, testija, aga ka tootejuhi vms rollis.

Eesmärgiks on ka propageerida ja sisse harjutada arenduses hädavajalikku tööharjumust. Töötada tuleb iga päev! Pidev, järjekindel, samm-sammuline, ilma liigse tormamiseta arendustöö on kursuse ideaaliks. Harjutusülesanded ei ole mahukad, kuid iga nädal on uus ülesanne ja nendega tuleb tegelda.