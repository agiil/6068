<div style='display: inline-block;'><i class="material-icons ikoon" style='color: #00acc1; font-size: 48px;'>people</i></div>

# Praktikum 4 | Protsesside modelleerimine (ujumisradade e _swimlanes_ meetod)

Ülesanne 3 Äriprotsessi modelleerimine (IDEF0) läbivaatus

Ülesanne 4 Äriprotsessi modelleerimine (ujumisradade e _swimlanes_ meetod)

## Olulisi punkte modelleerimisel

-  Mudeli koostamisel on praktiliselt vältimatu visuaalse kujutise (skeemi) ja teksti   (tekstiliste kommentaaride) kooskasutamine. Skeem üksi reeglina ei suuda   kujutatava objekti olemust ja kõiki olulisi struktuurseid seoseid vaatajale   õigesti edasi anda.

-  Teisest küljest ei piisa mudeli teksti kujul esitamisest.   Visuaalne esitus on teatud küljest oluliselt efektiivsem kui tekstiline.

-  Infosüsteemide ehitamise eesmärgil tehtavas   modelleerimises on <u>vahetegemine objektide, tegevuste (sh. sündmuste) ja   isikute vahel</u>. Tehnilist laadi diagrammil tuleks kindlasti kasutatavast   notatsioonist (tähistuste süsteemist) kinni pidada.

-  Näiteks, IDEF0 diagrammil ei tohi kasti (protsessi   süsmbol) sees olla nimetus ‘LADU’. Tegevus või protsess peaks olema väljendatud   tegusõna või öeldise funktsiooniga sõnade grupi abil. Õige on niisiis ‘KAUBA   TELLIMINE’, ‘LAO INVENTUUR’ jms.

- Reaalsete protsesside modelleerimine näitab, et <u>kõrvaltvaataja   ei suuda ilma protsessi tundvate inimestega konsulteerimata adekvaatset   protsessikirjeldust teha</u>. Ka kõrvaltvaatajale põhijoontes selge protsessi   – nt. matusebüroo tegevuse – tegelikus korralduses on detaile, mis tulevad esile   alles protsessi tehnilise mudeli koostamisel ja selle läbivaatamisel koos   protsessi tegelike täitjatega.

- <u>Hea mudeli tegemiseks on reeglina vaja mitut   läbivaatust</u> ja vastavalt sellele ka mitut versiooni. Modelleerimistööd ei   tehta ühe istumisega. Vrdl. tänapäevane käsitus tarkvaraarendusest – süsteeme   tehakse läbi mitmete tsüklite (evolutsioonilised arendusmudelid).

-  Mudelis kujutatava detailsusaste tuleks enamasti hoida   ühtlasena. Näiteks, kui autoremondiettevõttes on peamisteks osakondadeks müügiosakond,   remonditsehh ja ladu, siis ettevõtte toimimist kujutavas mudelis peaks kõigi   kolme allüksuse tegevus olema võrdse detailsusastmega avatud.

-  Ülaltoodud põhimõtte kõrval tuleks siiski järgida ka   põhimõtet, et diagrammil kujutatakse ainult olulisi objekte. Kui protsesside   modelleerimise eesmärgiks on tootmistsehhi jaoks IT lahenduse tegemine, siis   tuleks raamatupidamisosakond jätta vaatluse alt välja, näidatus küll seosed   raamatupidamissüsteemiga (või ettevõtte integreeritud infosüsteemis – seosed   raamatupidamismoodulitega).