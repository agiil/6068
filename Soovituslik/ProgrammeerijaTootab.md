---
permalink: ProgrammeerijaTootab
---

# Programmeerija töötab

__01 uuriv programmeerimine__ - eesmärgiks on koodina teostada mingi funktsionaalsus, kuid ei ole selge kuidas seda teha. Teeki ei ole varem kasutanud, keelekonstruktsiooniga pole kogemust, API või raamistiku omadused on segased jne. Liigume kobamisi, proovides ja katsetades. Vajalikud võivad olla eraldi eksperimendid, et selgust saada. Eksperimendi kood ei lähe otseselt lõplikku koodibaasi. Tööriist ei ole tuttav, seetõttu võib edasiliikumine olla aeglane. Sisaldab teabe hankimist (StackOverflow, Youtube, tehnilised blogid, standardid, spetsifikatsioonid).

__02 ladus programmeerimine__ - eesmärgiks on koodina teostada mingi funktsionaalsus, nii eesmärk kui ka moodus, kuidas teha, on selged. Samalaadset tööd on programmeerija hiljuti teinud, on veel värskelt meeles, kuidas teha. Seetõttu läheb töö ladusalt, võib-olla isegi monotoonselt ja igavalt. Tihti võetakse varem tehtud rakenduse kood ja modifitseeritakse seda.

__03 viga otsiv programmeerimine__ - eesmärgiks on jälile jõuda olemasoleva koodi ebanormaalse käitumise põhjusele. Lisatakse logimislauseid, proovitakse üht- ja teistpidi, tehakse täiendavaid eksperimente keele või raamistiku omadustest õigesti arusaamiseks. Kui muu ei aita ja on võimalik, siis tehakse hoopis teistmoodi või teiste vahenditega.

__04 testide kirjutamine__ - testid on samuti kood. Keerukama süsteemi süsteemi korral on neid vaja palju, teste kirjutatakse juba arenduse käigus ja suurt põhimõttelist vahet “tavalise” koodi ja testkoodi vahel ei olegi. Testi kirjutamisel tekib tahtmine testi ka kohe jooksutada; see on testi kirjutamise loomulik osa.

__05 refaktooriv programmeerimine__ - kavandatakse küll ülalt-alla - komponentstruktuur jne, kuid selle kõrval on tekib ikka vajadus kirjutatud koodi ümber organiseerida - funktsioone veidi teistmoodi rühmitada, ühendada ja eraldada jne. Seda kõigil tasanditel - nii funktsiooni sees, komponentstruktuuris kui ka liidestes. Sisaldab ka dokumentatsiooni refaktoorimist.

__06 dokumenteeriv programmeerimine__ - koodi ja dokumentatsiooni vahel ei ole põhimõttelist vahet. Võib teha mitut moodi: kood enne, dokumentatsioon hiljem või vastupidi. Koodi ja dokumentatsiooni ei siiski kirjutada päris sünkroonis. Seetõttu on vaja võtta aega dokumentatsiooni kirjutamiseks ja hiljem uuendamiseks.

__07 varasemast koodibaasist (ja dokumentatsioonist) arusaamise loomine__ - teiste, aga ka enda poolt varem kirjutatud koodi lugemine eesmärgiga koodist aru saada.

__08 töökeskkonna ülesseadmine__ - kaustade, abivahendite, programmeerijaredaktori, mallide jm taristu, ingl scaffolding, ülesseadmine.

__09 ümberlülitumine teiselt töölt__ - kontekstivahetus, ingl context switching - vaimu puhastamine eelmisest tööst ja vaimne sisseelamine alustatavasse töösse.

__09 tööriistade valmistamine__ - makrode, skriptide või tervete rakenduste kirjutamine eesmärgiga teha vahendeid, millega oma tööd saaks teha kiiremaks.

__10 oma töö esitlemine__

