---
permalink: Y7
---

<div style='display: inline-block;'> <i class="material-icons ikoon teal">assignment</i></div>

# Ülesanne 7 · Arendusettepaneku tasuvuse hindamine

Valige mõni teile tuntud protsess (soovitavalt äritegevusega seotud protsess ettevõttes või protsess avaliku sektori organisatsioonis) ja üks selle protsessi parendamisega seotud idee (või ettepanek). Sobiv on kasutada mõnda Ülesandes 5 väljaselgitatud ettepanekutest protsessi parendamise ja IT toetuse lisamise kohta.

Näiteks: tellimuste registreerimise veebisüsteemi kasutuselevõtmine tellimustöid tegevas pagaritöökojas.

Hinnake valitud __parendusidee tasuvust__.

Kasutage järgmist metoodikat, modifitseerides ja täiendades seda vastavalt olukorrale.

1 Selgitage välja ja loetlege võimalikult kõik parendusettepaneku realiseerimise tulemusel saadud __kasud (positiivsed efektid)__.

2 Hinnake iga eelmises punktis nimetatud kasu. Kui võimalik, siis leidke positiivse tulemi suurus __kvantitatiivselt__ – nii naturaalühikutes kui ka rahalises väärtuses. Kui kasuliigi kvantitatiivne hindamine ei ole võimalik, siis püüdke anda hinnang __kvalitatiivselt__, kasutades sobivat skaalat (näiteks: "suur", "keskmine", "väike"). Kui hinnangu andmine nõuab mõõtmiste läbiviimist, siis kirjeldage, milliseid mõõtmisi (ehk andmekogumisi) tuleks teha.

3 Selgitage välja ning loetlege võimalikult kõik parendusettepaneku realiseerimiseks nõutavad __kulud__. Sisuliselt tähendab see parendustööde teostamise eelarve koostamist. Eelarve ei pea olema väga detailne, sest eeldame, et tasuvuse hindamist teeme alles arendusprojekti eeluuringu etapis. Detailiseerige kulud otstarbekalt, näiteks järgmiselt: riistvara, tarkvara, arendusteenused, süsteemi hooldus.

4 Arvutage välja parendusinvesteeringu __tasuvus__ ja __tasuvusaeg__. Kui kvantitatiivsete tulemuste saamine on raskendatud, siis piirduge kvalitatiivsete hinnangutega.

5 Andke kokkuvõtlik, ühelauseline hinnang parendusettepaneku tasuvusele (kas kokkuvõttes tasub ära või ei? kas soovitate ettepanekuga edasi minna või ei?).

Taustaks võiks vaadata ka [loengut 6 Infoökonoomika](L6).

Vormistada on otstarbekas tekstina, tabel(itena). Äratasuvust on hea näidata graafiku abil.

<div style='display: inline-block;'> <i class="material-icons ikoon teal">group_work</i></div>

Töörühm: sama, mis protsessi modelleerimise ülesannetes.

<div style='display: inline-block;'> <i class="material-icons ikoon teal">schedule</i></div>

Esitamise tähtaeg: üks nädal alates ülesande andmisest.