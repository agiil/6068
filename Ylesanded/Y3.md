<div style='display: inline-block;'> <i class="material-icons ikoon teal">assignment</i></div>

IFI6068 Sissejuhatus infosüsteemidesse | Sügissemester 2017

Ülesanne 3 | Äriprotsessi modelleerimine (IDEF0)

1. Tutvuge IDEF0 äriprotsesside modelleerimise (_business process modeling_) meetodiga. Otstarbekas on kasutada Wikipedia artiklit [IDEF](https://en.wikipedia.org/wiki/IDEF0) ja selles artiklis antud viidet meetodi kirjeldusele: [http://www.idef.com/](http://www.idef.com/). 

2. Tutvuge ärimudeli (_business model_) mõistega. Üks võimalik allikas on Wikipedia artikkel [Business model](https://en.wikipedia.org/wiki/Business_model). 

3. Valige ettevôte vôi organisatsioon. Koostage IDEF0 meetodit kasutades ettevôtte (vôi organisatsiooni) tegevuse ülevaatlik mudel. Püüdke väljendada ettevôtte ärimudelit (kuidas liiguvad tooted ja teenused; kuidas liigub raha; kuidas liigub informatsioon). Môtelge, kuidas see ettevôte vôiks oma ärimudelit teisiti üles ehitada? Vajadusel täiendage mudelit või koostage eraldi diagramm alternatiivsest ärimudelist.

Nõuded

Diagramm vôib olla vormistatud käsitsi vôi arvutiga; môlemal juhul peab vormistus olema korralik, professionaalne.

Lisage diagrammide kohta kokkuvôtlikud kommentaarid (teksti vormis). Esitage ka oma arvamus meetodi kohta.

Vormistus: Tiitelleht – IDEF0 diagramm – kommentaaride leht.

<div style='display: inline-block;'> <i class="material-icons ikoon teal">group_work</i></div>

Ülesande võib lahendada üksinda või kahe- või kolmeliikmelises rühmas.

<div style='display: inline-block;'> <i class="material-icons ikoon teal">schedule</i></div>

Esitamise tähtaeg: üks nädal alates ülesande andmisest.

## Protsesside modelleerimine IDEF0 meetodiga: mudelite elemendid!

VÄLJUND eesmärk, tulem(id) ehk üleantavad tulemused; kvaliteedieesmärgid / OUTPUT Purpose; Deliverable(s); Quality Targets

SISEND materjalid, lähteandmed; muud eeldused või sisendid / INPUT Materials and Data; Other Prerequisites

RESSURSID inimesed, töötajad; nõutavad oskused; tööriistad ja –vahendid; muud vajaminevad ressursid / RESOURCES People; Required Skills; Tools a.o. Resources

MEETOD tegutsemise filosoofia või põhimõtted; protsessi täitmise käiku reguleerivad juhendid; kontrollkestused; soovitused ja juhtimine / METHOD Philosophy or Principles; Process Steps (Flowchart) and Timing; Tips and Management

## Nõuandeid IDEF0 mudelite koostamiseks

* Hoida protsessielementide (kastide) arv diagrammil väike, kuni 10. Vajadusel dekomponeerida protsessimudel mitmele tasandile.

* Kastid paigutatakse harilikult diagonaalis vasakult paremale, ülalt alla.

* Võib eristatakse _selgitavaid diagramme_ (protsessi olemuse kiireks selgeks tegemiseks äripoolele) ja _tehnilisi diagramme_ (tehakse spetsifikatsioonideks loodavale infosüsteemile). Tehnilisel diagrammil tuleb järgida _täielikkust_ ja _täpsust_.

* Täielikkus tähendab kirjeldatava protsessi kõigi oluliste elementide ja nendevaheliste seoste esitamist. Harilikult on vaja kõigile nooltele anda täpsed nimed (Mis liigub noole kaudu?)

* Täpsus tähendab nimede, tähistuste jt elementide hoolikat valikut. Mudel peab vastama tegelikkusele (või projekteeritavale tegelikku­se­le).

* IDEF0 digrammil näidatakse info ja materjalide võimalikud liikumisteed, kuid harilikult mitte otsustusloogikat (IDEF0 diagramm ei ole nii detailne kui plokkskeem).

* Võimalikult vältida ristuvaid nooli (diagrammi lugemise hõlbustami­seks)