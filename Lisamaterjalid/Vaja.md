---
permalink: Vaja
---

![](img/Vaja.PNG)

***Kuidas tekib ülekoormatus?***

 Arendustiim (joonise "Arendusressurss" + Korraldaja) on ühe arendustööga valmis saamas. Töö on olnud pikk ja vaevaline ning tegelikult veel mitte valmis.<br>
A on hinnatud, autoriteetne, positsiooniga, kuid arendusega otseselt mitte seotud. A käib häälekalt välja "vajaduse". See võib olla nii tarkvara funktsionaalne laiendus (lisafeatuur, täiendav liides, parameteriseerimine, kohandustöö laiemale sihtrühmale, täiendava tehnoloogia kaasamine), mittefunktsionaalne lisandus (kõrgem turva- või käideldavusklass, parem kasutajaliides vms) kui ka arendusprotsessi ennast puudutav ettepanek (teha täiendavaid arendusartefakte, arendustöö liike vms).<br>
Kuid A ise ei osale tema ettepandud lisafeatuuride või -tööde tegemises.
A ei osale ka täiendava arendusressursi hankimises - ja isegi kui ressurss põhimõtteliselt on olemas, siis selle rakendamises.<br>
Lähemalt vaadates A ei ole ka tarkvaratoote tulevane Kasutaja.<br>
Oluline, kuigi väherääkiv osalemine selles mängus on nn _audience_.<br>
Korraldajal - kes ettepaneku teokstegemiseks ressursi peab leidma ja tiimiga koos töö ära tegema - on raske vastu vaielda, sest kes tahab olla _chicken_? Eriti _audience_-i ees. 

Märksõnad: arendusmängud, _games people play_