

# LOENG 13 | Arendus- ja muutusprotsessid infosüsteemides

## Arendustöö tüüpskeeme

Põhimõisted: arendus ja iseareng; muutus ja seisund (olukord); dünaamika ja stabiilsus; ehitamine ja kasutamine.

![](http://bp3.blogger.com/_JFWPvVEBPUA/R2c3hgus7AI/AAAAAAAACIU/_PajdJApeaM/s400/image001.gif)

![](http://bp3.blogger.com/_JFWPvVEBPUA/R2c3hgus7BI/AAAAAAAACIc/AVxY0bwhNLs/s400/image002.gif)

![](http://bp0.blogger.com/_JFWPvVEBPUA/R2c3hwus7CI/AAAAAAAACIk/Z4hSGZXctmw/s400/image003.gif)

![](http://bp0.blogger.com/_JFWPvVEBPUA/R2c3hwus7DI/AAAAAAAACIs/eT7CwsA6GZw/s400/image004.gif)

![](http://bp1.blogger.com/_JFWPvVEBPUA/R2c3iAus7EI/AAAAAAAACI0/WzTJfdEF04w/s400/image005.gif)

![](http://bp0.blogger.com/_JFWPvVEBPUA/R2c3rwus7FI/AAAAAAAACI8/IzFi2i9RqDA/s400/image006.gif)

![](https://bp1.blogger.com/_JFWPvVEBPUA/R2c3sAus7GI/AAAAAAAACJE/dNNw5wRKdNQ/s1600-h/image007.gif)

## Infosüsteemi uurimine ja hindamine. Milline on meie huvi?

Infosüsteeme uurima asu­des peak­sime kõi­ge­pealt selgitama, milline on meie hu­vi? Kas tahame väl­ja sel­gi­ta­da, kui­das in­fo­süs­tee­me ehi­ta­da (instrumentaalne huvi)? Või hu­vi­tab meid hoo­pis see, mil­li­sed val­mis ehitatud info­süs­tee­mid te­ge­likult on?—palju neid on? kuidas neid ka­su­ta­takse? milliseid tu­le­musi ka­su­ta­mi­ne annab, jne. Teaduskeele järgi—huvi ja vaa­te­nurk võib olla pres­krip­tiivne (kir­ju­tab ette, kuidas peaks olema) või deskriptiivne (kir­jel­dab, kuidas nähtus tege­likult on). In­fo­süs­tee­mide vallas anna­vad pres­k­rip­tiiv­sed ja desk­rip­tiiv­sed vaa­te­nur­gad tihti teineteisele vastu­rääki­vaid tule­mu­si. Info­süs­tee­mid ei toi­mi, ei lähe käi­ma nii nagu ka­van­datud. (Pea­aegu igaüks neist 60% eba­õnnestunud tark­vara­projektidest tähendab—eba­õnnes­tu­nud, mit­te­toimivat info­süs­tee­mi). Võime kõnelda kahte lii­ki tege­lik­ku­sest—info­süs­tee­mid, nii na­gu need on kavandatud; info­süsteemid sel­lis­te­na, nagu need kujunevad tegelikus kasu­tuses.

## Instrumentaalne huvi ei ole piisav

Info­süs­tee­mi­de arendajate—nen­dest enamik liigitavad end vahest IT ini­mes­teks (aga on ka juh­te, äri ja eri­nevate alade spetsialiste)—huvi infosüsteemide vas­tu on eel­kõi­ge instrumen­taal­ne. Küsi­mus püs­ti­ta­tak­se nii: kuidas te­ha info­süs­tee­mi? __Tunduvalt har­vem_—_ kuidas ole­mas­olev süsteem toi­mib (ei toi­mi)? Kui­das süsteemi paremaks teha? Vajame ka in­fo­süs­tee­mide ole­mu­se ja toi­me sea­dus­pä­ra­sus­te mõist­mist. See aga eeldab süsteemi te­ge­mise huvi­posit­si­oo­nilt teatud eemal­du­mist, vaat­lust ning mõ­tes­ta­mist—Mis on in­fo­süs­tee­mid? Kui­das nad toimi­vad? Miks info­süs­tee­mid sa­ge­li ei toimi?

## Protsesside tsüklilisus<u>Infokäitlustsükkel</u>

(_information management cycle, information pro­ces­sing cycle_) Info töötluse ja kasutuse operatsioonide ajaliselt järjestatud kogum; kindla eesmärgi saavutamiseks teostatud infokäitlusoperatsioonide jada. Infokäitlustsükkel annab harilikult protsessi küllaltki kõrge abstraktsiooniastmega kirjelduse.

Mõningaid tuntud infokäitlustsükleid:

<u>Kon­kurentsiluure infokäitluse tsükkel</u> (_business intelligence cycle_)

1. Otsustamine millist infot koguda (_deciding what to collect_)

2. Info kogumine (_collecting the information_)

3. Info töötlemine (_converting information into intel­ligence_)

    - Korrastamine ja koondamine (_collating_)

    - Kataloogimine (_catalogueing_)

    - Ühendamine muu infoga (_integrate with other pieces of information_)

    - Analüüs (_analyze_)

    - Tõlgendamine (_interpret_)

4. Edastamine ja esitamine (_communicating the intelligence_)

<u>Luureinfo käitlustsükkel</u> (_intelligence cycle_)

![](http://bp1.blogger.com/_JFWPvVEBPUA/R2c3sAus7HI/AAAAAAAACJM/FQysbA87_9w/s400/image008.gif)

<u>Big6™ infokäitlusmudel</u>

1. Ülesande püstitamine (_task definition_)

    - Infoprobleemi määratlemine

    - Infovajaduse määratlemine

2. Infootsingu strateegia valimine (_information seeking strategies_)

    - Võimalike infoallikate väljaselgitamine

    - Paremate infoallikate väljavalimine

3. Info leidmine ja ligipääs (_location and access_)

    - Allikatele minek

    - Info kättesaamine infoallikatest

4. Info kasutamine (_use of information_)

    - Info otsene kasutamine (lugemine, kuulamine jms)

    - Vajaliku info väljavõtmine

5. Süntees (_synthesis_)

    - Kokkupanek mitmetest allikatest

    - Info esitamine

6. Hindamine (_evaluation_)

    - Saadud tulemi hindamine (_effectiveness_)

    - Läbitud protsessi hindamine (_efficiency_).

## Infosüsteem kiiresti muutuvas keskkonnas

_Infosõda_ (_information warfare_) Vaenutegevus, milles vastaste ja nende ressursside füüsilise kah­ju­tuks­tegemine liigub tähtsuselt tagaplaanile, loovutades koha mit­me­su­gus­tele sõjalistele infoope­rat­sioonidele (_infor­mat­ion operations_). Infooperatsioonide hulka kuu­lu­vad: info kogumine vastase, kolmandate osa­poolte ning konf­lik­ti keskkonna kohta; kogutud info ana­lüü­si­mine jm tööt­lus; vastase in­fo­tööt­lus­süs­tee­mi­de rivist välja või ek­siteele viimine; oma in­fo­süs­tee­mide kait­se; vas­tas­poo­le, meedia ning avalikkuse suu­natud teavitamine, jt.

![](http://bp2.blogger.com/_JFWPvVEBPUA/R2c3sQus7II/AAAAAAAACJU/r5k_H942WXU/s1600-h/image009.gif)

![](http://bp2.blogger.com/_JFWPvVEBPUA/R2c3sQus7JI/AAAAAAAACJc/xWOCsh8q2TI/s1600-h/image010.gif)

<u>Olukorra tunnetuspilt</u> (_situational awareness_) Ko­gu­tud luureinfo alusel loo­dud tervikpilt olukorrast ning sel­le arenemise võimalustest. Olukorra tun­ne­tus­pilt on eelduseks tegevuse plaanimisele.

## Infosüsteem kui organism

Teiste kuvandite kõrval on mõeldav ka ettekujutus in­fo­süsteemist kui "elus­or­ga­nismist". See mõte võib esmapilgul tunduda praktikast üpris kau­gel olevana. Kuid siiski—ideaalne süsteem peaks olema ju _intelli­gent­ne_; intelli­gents aga, vähemalt praegu veel, on inimese atribuut. Kogu tehis­intellekt (ar­vuti- ja süs­tee­miteaduse haru) koos oma mit­me­su­gus­te teh­ni­ka­tega (närvivõrgud, hägusloogika (_fuzzy logic)_ kuni Micro­soft'i Intellisense'ini) on üles ehitatud võrd­lu­se­le inimese mõis­tu­sega. Kui kohtame info­süs­tee­mi kom­po­nentide seas _intelligentseid agente_, siis võime öelda, et kasutatud on elu metafoori. Elu metafoori ka­su­tatakse organisatsiooni- ja juh­ti­mis­tea­dus­tes. Vä­ga kõrgelt on hinnatud de Geus'i (1997) kä­sit­lust _ette­võt­test_ kui elus­orga­nis­mist.

Mida võib anda elusorganismi metafoor? Kui vaat­le­me uurimis­ob­jek­ti elus­or­ga­nis­mi­na, siis mil­li­seid pa­ral­leele otsime? Mis on elus­orga­nis­mis ise­loomu­lik­ku, mida metafoorilises võrdluses ka­su­tada? Sise­struk­tuu­ri osas—spet­sia­liseerunud, kuid tihedas koos­töös toimivate orga­ni­te arhi­tek­tuur; vä­lis­struk­tuuri osas—kuuluvus öko­loo­gilistesse koos­lus­tes­se, ko­ha­nemise fun­da­men­taal­ne idee; dü­naa­mi­ka osas—sta­diaalne elu­käik. Ning muidugi—elus­olek, ener­gia, DNA, geenid, elu kui prot­sess. Int­ri­gee­ri­vad on vii­ma­sel ajal ilmunud artik­lid orga­ni­satsiooni "ener­giast" (Bruch & Ghoshal, 2003; Cross et al, 2003). Ilmselt on energia mõiste mingil määral rakendatav ka info­süs­tee­mis.

Produktiivsed ideed joo­nistuvad kohe välja. Ette­võt­tel on oma elu­käik; tark­va­ra—ning viimasel ajal ka riistvara—puhul laialt kasutatav elukäigu (_life cycle_) mõiste ei ole ju midagi muud, kui elu metafoori ka­sutamine. Ettevõte peab "toituma"; infosüsteem peab nor­maalseks toi­mi­miseks saama (si­send)infot. Vrdl uus internetitehnoloogia RSS—"RSS Feed" on vaa­del­dav toimumise me­ta­foorina. Infosüsteemid tarni­vad infot üks­tei­sele—A väljundit kasutab B, vii­mase väljundit oma­kor­da C. Kasutada saab toi­tu­mis­ahe­la ja metabolismi mõisteid (tähtis on jääkinfo kiire väljutamine organismist), kanda üle mõisteid ja vaat­lus­võtteid ökoloogiast jne. Vt siiski kriitilist diskussiooni ökoloogia mõis­te­süs­tee­mi ülekandmise prob­lee­mi­dest äristrateegiate ana­lüü­si valdkonda (Okey, 2004). 

## Iseorganiseeruvad infosüsteemid

Pal­ju­de­le elus­olen­di­tele ja nende koos­lustele on ise­loo­mu­lik tugev ise­organiseerumise võime. Info­süs­tee­mi pu­hul on sõ­nasta­mata eelduseks, et info­süsteem on loodud (välja töötatud) kel­le­gi poolt (läbinud kind­lat ees­märki omanud aren­dus­-, mitte aren­gu­prot­sessi). Kas on mõ­tet rääkida ka ise­enes­likult (il­ma sihipärase aren­dus­tegevuseta) ku­ju­ne­nud info­süs­tee­mist? Par­nas (1986) juhtis esimesena tä­he­le­pa­nu sellele, et süs­teemiarendajatel on _tendents esitada süs­tee­mi­aren­dust kui ratsionaalset prot­sessi_, kuigi ei saa rää­ki­da sirgjoonelisest, lähteülesandega determineeritud aren­dusprotsessist. Ka mitmed uue­mad aren­dus­mee­to­did (_Extreme Programming_ jt) pi­gem üri­ta­vad an­da loomulikule, suuresti ettemääramatule aren­dus­protsessile amet­liku meetodi vormi ja legi­tiim­sust, vabastada seda kit­sen­davatest har­ju­mus­test ja te­oo­ria­test—kui aren­dus­protsessi "kehtestada". Vrdl mõiste "or­ga­ni­sat­si­oo­ni strateegia" arenguga. Tra­dit­si­oo­ni­line vaade on olnud—strateegia on määratud ju­hi tahte ja otsu­se­ga (_deliberate strategy_) ; uuem sei­su­koht (Mintz­berg) on—strateegia kujuneb dü­naa­mi­liselt, paljude te­gu­ri­te mõjutusel (_emergent strategy_).

Ise­or­ga­niseeruvate süsteemide vastu on huvi vii­ma­sel ajal tõusnud—kas see võib hakata avaldama praktilist mõju info­süs­tee­mi­de aren­du­sele? Üks uu­ri­mis­suund ammutab ideid elusloodusest: üri­ta­tak­se kont­sep­tua­li­see­ri­da teatud elus­süs­tee­mi­de (si­pel­ga­te, termiitide kooslused) toi­mi­mis­print­sii­pe, loo­tu­ses saada malle iseorganiseerumist ka­su­ta­va­te juhtimis- ja ka arvutisüsteemide ehita­mi­seks (Ticoll, 2004). Tei­ne uurimissuund püüab lahti mõ­tes­ta­da juba tek­ki­nud iseorganiseerumise (või vä­he­malt de­tsent­ra­li­see­ritud juhtimise) ele­men­te ka­su­ta­vaid äri- ja ar­vu­ti­süsteeme. Näiteks uuritakse va­ba­vara aren­dus­mee­to­deid—miks Linux'i aren­dus­prot­sess toimib nii edukalt? Millest tekib ise­or­ga­ni­see­ru­misvõime? Paind­likkus ja are­nemine on võimalik ainult süs­tee­mis, milles on õnnestunud ühitada or­ga­nisatsioon (or­ganisee­ri­tus) ja kaost.

## Infosüsteem organisatsioonilises kontekstis

Iga süsteemi, sealhulgas info­süs­teemi, uuri­mi­ne saab kulgeda kah­te liini pidi. Esiteks, võib minna süsteemi _sis­se_. Peamised küsimused on siis: Mil­listest ele­men­tidest süs­teem koos­neb? Kuidas ele­men­did on üks­tei­sega seotud? Mil­­li­ne on süsteemi struk­tuur (arhi­tektuur)? Kuidas süsteem funkt­sio­neerib? Teine võimalus on vaadata kesk­kon­da, _konteksti_, milles süs­teem toi­mib. Pea­mi­sed küsi­mused on sel juhul: Milline on süsteemi ümb­rus? Millised nõu­ded kesk­kond süs­tee­mi­le seab? Millist funkt­siooni süs­teem oma keskkonnas täi­dab? Info­süs­teemi ei saa vaadata la­hus or­ga­ni­sat­si­oo­ni kon­teks­tist.

Organisatsioon on info­süs­teemi jaoks nn ülemsüsteem (_super­syst­em_), info­süs­teem on vaa­del­dav organisatsiooni suh­tes alam­süstee­mina (_sub­system_). Kuid ka orga­ni­sat­sioonil on oma ümb­rus. Or­ga­ni­satsioon või ette­võte on mõ­ju­tatud oma kesk­konnast, mil­le mõju ula­tub kahtle­mata ka info­süs­tee­mi­ni. Ettevõtte kon­ku­rent­si­seisund ja majan­dus­ha­ru teh­noloogiline areng mõ­ju­tavad olu­li­selt se­da, mil­li­seid info­süsteeme ette­võ­te ot­sus­tab ehitada. Selle tõt­tu on ots­tar­be­kas mu­de­lit täius­tada, lisa­da ise­seisva ele­mendina orga­ni­sat­si­oo­ni kesk­konna.

Kaardistanud info­süs­tee­mi ülem­süs­teemi ja ülem-ülem­süs­tee­mi, ilm­ne­vad mit­med olu­li­sed küsi­mu­sed: Kui­das info­süs­teem sobi­tub (fit) or­ga­nisat­si­ooni kui ter­vik­süs­tee­mi? Mis võimaldab et­te­võttel üldse info­süsteemi te­ha (mil­li­seid eeldusi ja tingi­musi on vaja)? Kas info­süs­tee­mi õnnes­tumiseks pii­sab ainult tööst süs­tee­mi kal­lal—või on va­ja muu­ta mida­gi ka süs­tee­mi kesk­konnas? Milli­ne on info­süs­teemi pa­nus or­ga­ni­sat­si­ooni edu­kus­se? Kas info­süs­teem on nn stra­tee­gi­li­se täht­su­sega; või on on in­fo­süsteem ai­nult äri­prot­ses­si­de toeks? Küsi­mu­si tekib pal­ju; nende süste­maati­liseks käsit­lemiseks on mõtet mude­lit täien­da­da.

Organisatsiooni seisukohalt on mõtet alus­tada küsimusest: Mil­leks organi­sat­si­oo­nid teevad info­süs­tee­me? Loodetakse, et info­süs­tee­mi kasutamine aitab or­ga­nisat­si­oo­nis infokäitlust pare­mi­ni, efektiiv­se­malt teha, tõstab tööviljakust, aitab rohkem kliente tee­nin­dada, jne—kokkuvõttes annab majandus­likku efekti. Näeme, et infosüsteem peab tegema päris mitut asja, and­ma mit­me­sugust efekti. Kahjuks kõik need lootused alati ei täitu.

![](http://bp2.blogger.com/_JFWPvVEBPUA/R2c33Qus7KI/AAAAAAAACJk/VfM_bIaCuiw/s400/image011.gif)

![](http://bp3.blogger.com/_JFWPvVEBPUA/R2c33gus7LI/AAAAAAAACJs/wyQKM7FiT8U/s400/image012.gif)

Esimeseks efek­tiks, mida info­süs­teem an­nab (kuid mi­da ena­masti efek­­tina tä­he­le ei pan­da), on info­süsteemi ka­su­ta­mine (või mit­te­ka­su­ta­mi­ne, mitte­plaa­ni­tud ka­suta­mine, igno­ree­rimine, sa­bo­taazh). Info­süs­tee­mi ka­su­ta­mi­ne on mitme­ta­hu­line mõis­te. Kui süsteemi kasu­ta­tak­se, siis on küsimus selles, kui­das süsteemi kasu­tatakse—millal, kes, millisel ees­märgil jne. Süsteem või­dakse kasu­tada teisiti kui plaani­tud viisil (vahel positiivsete, va­hel ne­ga­tiiv­sete taga­järge­de­ga).

![](http://bp3.blogger.com/_JFWPvVEBPUA/R2c33gus7MI/AAAAAAAACJ0/6qiWJnHkuWY/s400/image013.gif)

Teiseks, süsteemi kasutamine teki­tab finantstulemuse, mõju­tab töö­ta­jaid, kes süsteemi ka­su­ta­vad; sa­mu­ti võib mõjutada teiste süs­tee­mi­de arengut orga­ni­sat­sioonis. Kol­man­daks, süs­­tee­mi kasu­ta­mi­ne toob kaa­sa koha­ne­misi, muu­tu­si nii ko­gu organisatsioonis kui ka süs­teemis endas. Info­süs­tee­mi mõ­ju or­ga­ni­sat­si­oo­ni­le aval­dub pikema aja jook­sul, orga­ni­sat­siooni ja info­süs­teemi inter­aktsiooni käi­gus.

![](http://bp0.blogger.com/_JFWPvVEBPUA/R2c33wus7NI/AAAAAAAACJ8/rcUxaL7uXJ0/s400/image014.gif)

## Infosüsteemi (kõrval)efektid

Tra­dit­si­oo­ni­liselt mõistetakse info­süs­­teemi efekte järg­mi­selt: infosüsteemil on _üks_ ka­su­tus­ees­märk--info­tööt­luse (laias mõttes) kor­­ral­damine; lisaks on infosüsteemil mit­me­su­gu­­seid (kõrval)efekte. Infosüsteemi ka­sutamise ees­märk on teatud info­tööt­lus­ope­rat­si­oo­ni­de teos­­ta­mi­ne, kuid lisaks sellele avaldab info­süs­teem veel mit­me­su­gust mõju or­ganisatsiooni eri­ne­vatele ele­men­ti­dele ja as­pek­ti­de­le. Info­süsteemi kasutamise kõr­valefektidena toi­mu­vad organi­sat­si­oo­nis mit­mesugused, eri­neva ulatusega muu­tu­sed. Need mõ­jud, muutused ja efektid on harilikult ette­plaa­ni­ma­ta ja reeg­lina eba­soo­vi­ta­vad. 

Organisatsiooni ele­men­tidest eris­ta­me sel­les mudelis viit: or­gani­sat­si­ooni _stra­teegia_, or­ga­nisatsiooni struk­tuur, äri­prot­sessid, or­ga­ni­sat­siooni kultuur ja IT infrastruktuur.

![](http://bp0.blogger.com/_JFWPvVEBPUA/R2c33wus7OI/AAAAAAAACKE/fIaFZgJOVss/s400/image015.gif)

## Skeem infosüsteemi kontekstu­aal­seks analüüsiks

<u>Süsteemi struktuur</u>

1 _Infosüsteemi struktuur_ Infosüsteemi arhitektuur, tehnoloogilised lahen­du­sed, omadused, jõudlus jm.

<u>Süsteemi kasutamine</u>

2 _Süsteemi kasutamine_ Infosüsteemi plaanitud ja tegelik kasutamine.

<u>Süsteemi seos organisatsioonilise keskkonnaga</u>

3 _Strateegia_ Millised on organisatsiooni tegevuse eesmärgid, valikud, te­ge­vuse filosoofia jne? Millised strateegia elemendid omavad süsteemi tege­mi­se seisukohalt tähtsust?

4 _Organisatsiooni struktuur_ Milliseid allüksusi ning inimesi süsteem hakkab puutuma? 

5 _Äriprotsessid_ Milliseid äri- ja tööprotsesse loodav süsteem on mõeldud toe­tama? Kas ja kuidas neid protsesse mõistetakse? Mida nendest prot­ses­sidest on teada? Millised probleemid on protsessidega? Mida tahetakse pa­re­maks teha?

6 _Kultuur_ Millised on organisatsiooni kultuuri elemendid, mis omavad süs­tee­mi õnnestumise seisukohalt tähtsust?

7 _IT infrastruktuur_ Milline on organisatsiooni infotehnoloogiline keskkond? Millised alusvõrgud, serverid, ühendused on kasutatavad? Milliseid teh­no­loogiaid süsteemis plaanitakse kasutada? Millised on tei­sed, olemas­olevad või paralleelselt arendatavad süsteemid? Kui palju ja kui­das tuleb lii­des­tu­da või lõimuda teiste süsteemidega? 

8 _Arendusprotsess_ Millist arendusmeetodit kasutatakse? Kas arendatakse oma jõududega või ostetakse sisse? Kuidas plaanitakse korraldada süs­tee­mi han­ge? Eelarve jms.

9 _Organisatsiooni keskkond_ Millised olulised muutused on toimumas ja ette näha süsteemi tegevuskeskkonnas? Kas ja kuidas need muutused omavad tähtsust süsteemi tegemise seisukohalt?

<u>Süsteemi mõjud ja efektid</u>

10 _Mõju strateegiale_ Kuidas loodav süsteem hakkab mõjutama orga­ni­sat­si­oo­ni strateegiat?

11 _Mõju organisatsiooni struktuurile_ Kas ja milliseid muutusi toob süsteem kaasa töökohtade struktuuris?

12 _Mõju äriprotsessidele_ Milliseid muutusi ja ümberkorraldusi toob loodav süsteem kaasa organisatsiooni äri- ja tööprotsessides?

13 _Kultuurilised muutused_ Millist kultuurilist muutust on vaja süsteemi käi­vi­tamiseks ja tööshoidmiseks? Milliseid kultuuri arenguid võib prog­noo­si­da?

14 _Mõju IT infrastruktuurile_ Milliseks täienduseks on loodav süsteem orga­ni­satsiooni IT maastikule? Milliseid teisi süsteemi saab loodava süsteemi põhjal tulevikus välja arendada? Kuidas süsteem mõjutab teisi olemas­ole­vaid ja arendatavaid infosüsteeme?

15 _Mõju konkurentsipositsioonile_ Kuidas süsteem aitab organisatsioonil toi­me tulla organisatsiooni keskkonnas?

16 _Infosüsteemi muutused kasutamise käigus_ (Retrospektiivselt) Kuidas in­fo­süsteem on kasutamise käigus muutunud? Milliseid veaparandusi ja täien­dusi on tehtud? jne.

## Juhtimise eesmärk

Juhtimise eesmärk on juhitavas objektis leiduvate võimaluste, potentsiaali maksi­maalne ava­mi­ne ja ärakasutamine. Märksõnadena võib nimetada:

° tulemuslikkus (väline efektiivsus)

° efektiivsus (väline efektiivsus)

° kumulatiivsus

° tasakaalustatus

° seostatus

° kohanemine

° olukorra tunnetamine, ärakasutamine, kontroll.

Süsteemset käsitlust tasub ra­ken­da­da ka infosüsteemi juh­ti­mi­se (arenduse, hil­jem hool­duse) süsteemi tegemisel.

## Infosüsteemi juhtimissüsteemi ülesehituse põhimõtted

Infosüsteemi organi­sat­siooniline kontekst võib olla kir­jeldatud mit­me­su­gus­tes dokumentides (stra­tee­gi­ad, kontseptsioonid, põhikirjad ja põ­hi­mää­ru­sed, seadused, käsk­kir­jad, memod jne.) Kogu materjal, mis infosüsteemi aren­dusele mõju avaldab, tuleks identifitseerida ja süstematiseerida. Ees­ku­ju­dena võib häid ideid saada kasvõi mõnede aren­­dus­mee­to­di­te ja -raa­mis­ti­ke struktuurist. Paistab, et suh­te­li­selt suu­re infohulga kergesti aru­saa­da­vaks ja ka­su­ta­tavaks tegemiseks ei ole paremat moodust kui hierarhiline esi­tus (ka arvutisüsteemid on or­ga­ni­see­ri­tud abstraktsioonitasandite kau­pa).

## Infosüsteemi olemasolust ei tu­le­ne veel süsteemi kasu­ta­mine

Rat­sio­naal­selt mõeldes ei tohiks info­süs­tee­mi­de _kasutamine_ (õigemine mitte- või vaeg­kasu­ta­mine) olla üldse prob­lee­miks. Kui süsteemi läh­te­ülesanne on õi­ges­ti püstitatud ja süsteem on kom­pe­tentselt koos­tatud, siis võiks ju oo­da­ta, et süsteemi leiab ka plaa­ni­tule vastavat kasuta­mist. Tegelikkus on kee­ru­li­sem. Üksikisiku ta­san­dil on tä­hel­datud, et pal­jud inimesed os­ta­vad en­dale mood­said elekt­roo­ni­li­si per­so­naal­seid info­tööt­lus­seadmeid (or­ga­ni­zer'id, pihu­ar­vu­tid, kaamerad jm), millest osa ka­sutus jääb vähe­seks. Kas kõik koju os­te­tud tervise­spordi­va­hen­did leiavad plaa­nitud ka­su­tamist? Kas kõik os­te­tud di­eedi (tervisliku toi­tu­mi­se) "süsteemid" võe­tak­se ka­su­tu­sele? jne.

Teisest küljest—kasu­tu­sel võib olla süs­teeme, mil­le olemasolust teavad ainult kasutajad ise. Info­süs­tee­mi kasu­tu­se mõõtmine on kül­lalt­ki komp­lit­seeritud prob­leem. Kui mida­gi arvuti abil tehakse, siis on reeg­lina hõlbus regist­reerida toimingu liiki, aega ja teisi parameetreid. Info­süs­teemi enda va­hen­ditega võib saa­da päris korraliku kvanti­ta­tiiv­se üle­vaa­te in­fo­süsteemi tege­li­kust kasuta­mi­sest. Mida info­süs­teem aga ei re­gist­ree­ri, on kasutaja mõt­ted, ar­va­mus ja emot­sioonid süsteemi kasuta­mi­sel. Ka­su­tusnivoo väl­ja­sel­gita­mi­ne logide, info­süs­tee­mist saadava sta­tis­ti­ka jms abil ei anna ko­gu infot, mida süsteemi ka­su­ta­mise kohta ta­hak­sime saada. Sageli on ob­jek­tiiv­se info kogumine infosüsteemi kasu­ta­mi­se kohta pii­ra­tud eetiliste ja jurii­di­liste takis­tustega.

## Vajame infot infosüsteemide kohta

In­fo­süs­tee­mi­de uurimiseks va­ja­me mitmesugust infot in­fo­süs­tee­mide enda kohta. (Info info­süs­tee­mi koh­ta on kä­si­tatav me­tainfona). Selle info ko­gu­mine on aga võrd­le­misi töömahukas.

## Infosüsteemide kaardistamine

Kas iga or­ga­nisatsioon teab, mil­liseid info­süs­tee­me or­ga­ni­sat­si­oonis ka­su­ta­tak­se? Eesti riigis on loo­dud and­me­ko­gu­de register (sisuliselt info­süs­teem arve­pida­mi­seks in­fo­süs­teemide kohta). Teada on projekte, kus ette­võ­te on kaardistanud oma info­süs­tee­mid. Raskus te­kib siis, kui süsteem koos­neb pal­ju­dest moo­du­li­test, mi­da käsitatakse iseseisvate rakendustena või süs­tee­mi­dena. Kir­jan­du­sest on leida mitmeid näiteid, kus ette­võte on kao­ta­nud üle­vaa­te ka­su­tatavate info­süs­tee­mi­de kohta. Herbold (2002) kir­jel­dab info­süs­tee­mi­de maastiku "vo­ha­mist" seoses ettevõtte kiire kas­vu­ga, üle­vaat­lik­kuse ka­ha­nemist, infosüsteemide konsolideerimist väi­ke­seks ar­vuks süs­tee­mi­deks. Arvestus muu­tub tun­du­valt kee­ru­kamaks, kui mit­te piir­duda organi­sat­si­oo­ni­siseste infosüsteemi­dega, vaid püüda saada üle­vaa­det ka _välistest_ või _ühistest_ _infosüsteemidest_, mi­da orga­ni­sat­sioon ja selle töö­ta­jad kasu­tavad. Üle­vaa­de kasuta­ta­va­test info­süs­tee­mi­dest on ka­su­lik tur­va­ana­lüüside lä­bi­vii­mi­sel, aga samu­ti nii äri- ja töö­prot­ses­si­de pa­ren­da­mi­sel kui ka IT kesk­kon­na tehnilise toimivuse pa­ren­da­misel. Ideaal­seks üle­vaateks võiks olla ette­võtte _info­süs­tee­mi­de täielik kaart_. In­fo­süsteemide "in­ven­ta­ri­see­ri­mine" on ku­ju­nemas üld­tun­nus­tatud va­ja­du­seks.

## Süsteemi haaramine pole kerge

Üks raskuste põh­jusi on ka sel­les, et süs­teem on alati mi­da­gi roh­ke­mat, kui komponentide sum­ma. Täht­sad on nii komponendid, nen­de komponentide ühen­da­mi­se viis ning ka süs­teemi keskkond.

## Head süsteemi on raske teha – ka raske näha

Häs­ti toimiva süs­tee­mi edu võtit ei ole kerge mõis­ta. Kerge ei ole ka mõista, miks süs­teem ei toi­mi. _Just-in-time_ tootmis­süsteemi leiutaja T.Ohno on mär­ki­nud, et _kan­ban_ süsteemi juuru­ta­mine Toyota au­to­tehases võt­tis kümme aastat. In­fo­teh­noloogiliselt on _kanban_ süsteem pri­mi­tiiv­ne—minimaalse info­si­suga papp­kaardi­ke­si kasutatakse toot­mis­ette­võt­tes all­ük­sus­te töö teatud vii­sil koordi­neerimiseks. USA uu­ri­jad Bowen ja Spears (1999, 2004) leidsid, et Amee­ri­ka ette­võt­ted, kes uuri­sid vä­ga põhjalikult Toyota toot­mis­süs­teemi, soovides se­da oma tehastes ra­ken­da­da, ei suutnud pikka aega mõista süs­tee­mi ole­must. Nähti—ning püüti ole võt­ta süsteemi suh­te­li­selt pin­na­peal­seid atri­buu­te (_kanban_ kaartide vorm jne), kuid see, et Toyota toot­mis­süs­teem sunnib töö­ta­jaid praktiliselt igas töö­prot­ses­si sammus eks­pe­ri­men­tee­ri­ma (nn väi­ke­sed eksperimendid), jäi pik­ka aega var­ju. Süsteemi toimivuse või mittetoimivuse põh­ju­si ei ole liht­ne leida.

## Üks kasutaja ei tunne kogu info­süs­tee­mi

Kaks vaat­lejat, kes küsi­vad or­ga­nisatsiooni eri­ne­vatelt töö­ta­jatelt, mitu info­süs­teemi organisatsi­oo­nis on, saa­vad vastuseks tõenäoliselt erinevad ar­vud. Mis on sel­le põh­ju­seks? Tüü­pi­lises ettevõttes on vä­hes­tel töö­tajatel ülevaade kõi­gist ette­võt­te in­fo­süs­tee­mi­dest, isegi nende olemasolust. (Oluline kü­simus: kel­lel üldse on ülevaade ettevõtte kogu in­fo­süsteemide koos­lu­sest? Mis võib olla põh­ju­seks, et ettevõttel ei ole ülevaadet oma süsteemidest?) Info­süs­tee­mi­del on sa­ge­li palju kasutajaid, sealjuures kasutab iga _ük­sik kasuta­ja tüü­pi­liselt ai­nult väikest osa infosüsteemi võima­lus­test_. Sellest tule­neb kaks prak­ti­list prob­lee­mi: a) kasutaja vajab otseseks ka­su­ta­mi­seks ai­nult osa süs­tee­mi võimalustest, kuid süsteemi mõist­mi­seks ja õi­geks ka­su­ta­miseks ena­mat—üle­vaa­det süs­tee­mi arhi­tek­tuu­rist, kont­sept­si­oo­nist jms.; b) kasu­ta­jate tead­mine info­süs­tee­mi kui tervi­ku kohta on sa­ge­li lünklik, mis takistab süs­tee­mi efek­tiiv­set ka­su­ta­mist. Erinevatel kasu­ta­ja­tel on sageli eri­nevad huvid, tööharjumused, per­so­naalne stiil jms. Ühe kasutaja arva­mus annab ainult väga esi­algse pildi süs­teemi ole­mu­sest ja seisust.

## Kas süsteemi uurimine üksi võib uuri­ta­vat süs­teemi muuta?

Idee, et ob­jekti kir­jel­da­mi­ne muu­dab ob­jekti, on kasutusel mitmel pool—or­ga­ni­sat­si­oo­ni­tea­duses, antropoloogias, kvant­füü­si­kas. J.Lot­man mär­gib, pidades silmas kultuurilisi fe­no­mene: "üks ja see­sama süs­teem võib olla luustunud või peh­me­ne­nud seisundis. Sel­le juures võib ainu­üksi kir­jel­da­mise fakt viia süsteemi ühest ole­kust teise." Kas info­süs­tee­mi vaatleja peaks selle huvitava, pa­ra­dok­saalse nähtusega arvestama? Ilmselt küll; ja mitmel põh­ju­sel. Info­süs­tee­mi kon­teks­tis kasuta­tak­se kirjel­da­mist kahel ta­san­dil: 1) mo­del­lee­ri­ta­va "reaalsuse" kir­jel­da­mi­ne; 2) in­fo­süsteemi enda kirjel­da­mine (do­ku­men­tee­ri­mine, kasutuse kir­jel­da­mi­ne). Süs­teemi tege­mine ongi suu­rel määral kir­jel­da­mi­ne. Pärast ärakirjeldamist on objekt küll endine, kuid tema kon­tekst (kesk­kond) on muutunud.

## Infosüsteemi hindamine

Vt mahukas kirjandus infosüsteemide auditeerimise kohta. Süs­tee­mi hinda­mi­se kiir­mee­to­di­te kohta vt. nt. Goodson (2002).

## Infosüsteemide populatsioon

Väga oluline on vaadata infosüsteemi ka teiste infosüsteemide kon­tekstis. Piir­dun siin ainult esimeste huvipakkuvate küsi­mus­tega. Kah­juks ei suuda paljud ettevõtted nen­de­le küsimustele ra­hul­da­vaid vastuseid anda! Kas et­te­võt­tes on mi­tu info­süs­tee­mi? Mil­lal süs­tee­mid on tek­ki­nud? Mil­lises elu­faa­sis on süs­teem? Mil­li­se aren­dus­filo­soo­fia alusel süs­teeme aren­da­tak­se? Kui pikk on info­süs­teemi kesk­mine elu­iga? Kas süs­tee­me vahe­ta­takse sa­ge­li uute vastu väl­ja? Kui­das süs­tee­mid arene­vad? Kas et­te­võtte info­süs­tee­mi­de koos­lus on opti­maal­ne? Kas kõik olulised te­ge­vus­alad on info­süs­tee­mi­de­ga toe­ta­tud? Kas mõni olu­line infosüsteem on puu­du? Miks? Mil­lises jär­je­kor­ras info­süs­teeme aren­da­tak­se? Kas oleks ots­tar­be­kas omada mit­me väik­se­ma süsteemi ase­mel üht suurt, integreeritud in­fo­süs­tee­mi? Mil­li­ne on orga­ni­sat­siooni (majan­dus­ha­ru, riigi) info­süs­tee­mi­de maas­tik?

## Infosüsteemid on üksteisega seostes

Suur­tel süs­tee­mi­del on ten­dents or­gani­see­ru­da alam­süs­tee­mi­de (ja ülem­süs­teemide) hier­ar­hi­liste seoste vor­mis. Info­süs­tee­mi osi (alam­süsteeme) võidakse see­tõt­tu ni­me­ta­da samuti info­süs­teemideks. Prob­lee­mid te­ki­vad siis, kui süs­teem ja alam­süs­teem kan­na­vad _sama_ ni­me; või kui kaks erinevat süsteemi on _teine­teise_ alam­süs­tee­mi­deks. Eksitusi tekitab ka see, kui in­fo­süs­teemi esi­mese taseme alam­süs­tee­me on kok­ku le­pi­tud ni­me­tada näi­teks moo­du­liteks, kuid sel­le kõrval on käi­bel ka terminid infosüsteem, prog­ramm, jne. Vahet tuleks teha ühe või teise ob­jekti juhusliku valesti nimetamise ja tegeliku _süs­teemi puu­dumise_ va­hel. Va­hel näitab terminite info­süs­teem, moodul jt. kõikuv kasu­ta­mi­ne, et _süs­tee­mi tegelikult ei olegi_.

## Süsteem on sageli osa suuremast süsteemist

In­fo­süs­teemide maas­ti­kus­se kont­septuaalse selguse too­mi­sel tundub produk­tiiv­ne ole­vat nn "süs­tee­mi­de süs­tee­mi" (_system of systems_) ideoloogia. Infosüsteemi võib ol­la liht­sam uu­ri­da _koos_ teiste et­te­võt­te info­süs­tee­mi­dega.

## Info­teh­no­loogiline maas­tik

![](http://bp2.blogger.com/_JFWPvVEBPUA/R2c39Qus7PI/AAAAAAAACKM/psRXAjDTMGs/s400/image016.gif)

## Lokaalse optimumi oht

Lo­kaal­se optimeerimise oht on info­süs­tee­mi­de juu­res päris suur. Suh­teliselt __lihtne on teha süs­teem­ne, tõhus la­hendus _ühe_, kind­lalt piiritletud tööprotsessi või lõigu jaoks. Ette­võt­te kui ter­vi­ku ta­san­dil avalduvad vahest ühed eba­meel­di­vamad info­süs­tee­mide probleemid mit­te nii­võrd ük­sikutes süsteemides eral­di, vaid:

- info­süs­tee­mi­de in­teg­ree­ri­mi­se probleemidena

- töötluses, mi­da oleks saa­nud vältida; nt süs­teemi A väljund on sisendiks süs­tee­mi­le B; kümme kor­da oda­vam oleks ol­nud seada A väljund sel­li­seks, na­gu B vajab; sel­le asemel tuli prog­ram­mee­ri­da süs­tee­mis B suu­res ma­hus—et töö­del­da sis­se­tulnud info va­ja­li­kule kujule

- funkt­si­oo­nide dub­lee­ri­mi­ses

- and­me­te üle­kand­mi­se ja teisenduste prob­lee­mi­des in­fo­süs­tee­mide välja­va­he­ta­mi­sel ja uu­te li­sa­misel.

## Probleemid/harjutused

1. Infokäitlustsükli kindlakstegemine Vali mittetriviaalne tegevus või tegevusala ning selgita välja, kuidas selle tegevuse infotöötlust võiks väikeseks arvuks loogiliselt seotud etappideks (infokäitlustsükliks jagada). Tulemused: infokäitlustsükli skeem + selgitused.

## Kirjandus

Burton, H., Pennotti, M. (2003) The Enterprise Map: A System for Implementing Stra­te­gy and Achieving Oper­ational Excellence. _Engineering Management Journal_, 15, 3, 15-20.

Bowen, H., Spear, D. (1999) Decoding the DNA of the Toyota Production System, _Harvard Business Review_, 77, 5, 96-106.

Bruch, H., Ghoshal, S. (2003) Unleashing Organizational Energy. _Sloan Management Review_, 45, 1, 45-51.

Cassidy A. (1998) A Practical Guide to Information Systems Strategic Planning. St. Lucie Press., Ch 4 Under­stand­ing and Communicating the Current In­for­mation Systems Situation.

CIA. Intelligence Cycle. [www.cia.gov](https://www.cia.gov/).

Competitor Analysis--A Brief Guide. [www.marketing-intelligence.co.uk](https://www.marketing-intelligence.co.uk/).

Cross, R., Baker, W., Parker, A. (2003) What Creates Energy in Orga­ni­za­t­ions? _Sloan Management Review_, 44, 4, 51-56.

Geus, A., Senge, P. (1997) _The Living Company_.

Goodson R. (2002) Read a Plant—Fast. _Harvard Business Review_, May 2002, 3-11.

Herbold, R. (2002) Inside Microsoft. Balancing Creativity and Discipline. _Harvard Busi­ness Review_, January 2002, 73-79.

Лотман, Ю. (1992) Динамическая модель семиотической системы. Избранные статьи, т. 1, Aleksandra, c. 98.

Newell, S. et al (2003) Imple­ment­ing enterprise resource plan­ning and knowledge manage­ment systems in tan­dem: fost­ering efficiency and innovation comple­ment­ari­ty. _Infor­mat­ion and Orga­ni­zat­ion_, 13, 25-52.

McFarlan, F., McKenney, J., Pyburn, P. (1983) The information archipelago—plotting a course. _Harvard Business Review_, 145-156.

Okey, T. (2004) Strategy as Ecology. _Harvard Business Review_, 82, 9, 132—Iansiti, M., Levien, R., vastus, samas välja­andes, 132-133.

Parnas, D. & Clements, P. (1986) A rational design process: How and why to fake it. _IEEE Trans­actions on Software Engi­nee­ring_, 12, 2, 251-257.

Spear, S. (2004) Learning to Lead at Toyota, _Harvard Business Review_, 82, 5, 78-86.

Ticoll, D. (2004) Get Self-Or­ga­nized. _Harvard Business Review_, 82, 9, 18-19.

[www.big6.com](http://www.big6.com/).