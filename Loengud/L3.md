# LOENG 3 | Protsessid ja nende uurimine

## Eesmärk

* Infovajadused tekivad reeglina seoses inimese või inimeste grupi tegevusega

* Kaks peamist analüütilist dimensiooni ehk vaadet infotöötlusele: 1) andmed (info); 2) tegevused (funktsioonid, protsessid).

* Äriprotsessi mõiste. Tööprotsess. Tarbimisprotsess. Tegevus, operatsioon. Äri- ja tööprotsesside analüüsimise, kirjeldamise, disainimise, parendamise tähtsus.

* Protsesside kirjeldamise, spetsifitseerimise vahendid – protsesside modelleerimise tähistussüsteemid (notatsioonid, modelleerimiskeeled).

* Näiteid protsesside kirjeldamise keeltest: Soome riiklik standard, IDEF0, BPMN (_Business Process Modeling Notation_).

* IDEF0 meetodis kasutusel olevad tähistused.

## Tööprotsess

Töösüsteemis toimuvate tegevuste terviklik struk­tuur. Töö­prot­sessi all ei tu­le mõis­ta mitte ainult ide­aal­prot­sessi (kavandatud töö­prot­ses­si) vaid ka kõiki _te­ge­likult_ töö­prot­sessis toi­mu­vaid tege­vu­si. Tege­vus­teks või­vad olla füüsilised ope­ratsioonid, aga sa­mu­ti suht­le­mi­ne, info tööt­le­mi­ne, otsuste tege­mi­ne, mõt­lemine. Töö­prot­ses­sid võivad olla vähem või rohkem struk­tu­ree­ritud ja määratletud. Mõned näited:  

Saksamaa XML varamu protsess:

![](https://2.bp.blogspot.com/_JFWPvVEBPUA/TJh0UlspguI/AAAAAAAAEuc/sBbAQr1jlIU/s1600/Saksamaa+XML+varamu+protsessid.png)

XML varamu kavandatud protsess RIHAs:   

![](https://4.bp.blogspot.com/_JFWPvVEBPUA/TJh0aFrxdYI/AAAAAAAAEuk/kOiZU4vsMmw/s1600/XML+varamu+protsessid.png)

ISKE Light protsess: 

![](https://2.bp.blogspot.com/_JFWPvVEBPUA/TJh0kmrdGwI/AAAAAAAAEus/QbMsCaMTRCE/s1600/ISKE+LIGHT.png)

Mudelipõhine menetlus RIHAs (kavand):

![](https://2.bp.blogspot.com/_JFWPvVEBPUA/TJh2COW7rEI/AAAAAAAAEu8/jbNOiS_OYzY/s1600/MUDELIP%C3%95HINE+MENETLUS.png)

Teabenõude esitamine ja täitmine:  

![](https://2.bp.blogspot.com/_JFWPvVEBPUA/TJh2V0y47ZI/AAAAAAAAEvE/pEUCSqWWIRg/s1600/TEABEN%C3%95UDE+ESITAMINE+JA+T%C3%84ITMINE.png)

Infosüsteemide "harmoniseerimine":

![](https://2.bp.blogspot.com/_JFWPvVEBPUA/TJh2ytfpmCI/AAAAAAAAEvM/Z9uJ5Ir25Ms/s1600/T%C3%96IS+02.png)

## Kirjelduskeeled

Kuidas in­fo­süs­teemi kir­jel­da­da? See on raske küsi­mus. Mõist­lik tundub ole­vat va­het te­ha teh­ni­li­se ja mit­te­teh­nilise kirjelduse vahel. Tehniline kir­jel­dus ka­su­tab reeglina kind­lat, suurema või väiksema for­ma­li­see­ri­tus­ast­me­ga kir­jel­dus­keelt (keel on ette "pro­jek­tee­ri­tud" teatud ob­jek­ti­de klas­si kir­jel­da­mi­seks). Mit­te­teh­niline kir­jel­dus on kirjel­dus­kee­le va­li­kul vaba. (Va­ba mit­te selle tõttu, et mõnda teh­ni­list keelt ei tun­ta, vaid põhimõtte pä­rast). Sa­ge­li ka­su­ta­tak­se loo­mulikku keelt, eriti me­ta­foo­re. Süs­tee­mile on ta­valiselt vaja luua nii teh­ni­li­ne kui ka mit­te­teh­ni­line kirjel­dus. Äri­süs­tee­mi­de op­ti­maalse kir­jel­dus- ja mo­del­lee­ri­mis­kee­le küsi­mus on lah­ti­ne. Ak­tiiv­selt on püü­tud ko­han­da­da UML keelt, kuid vas­tuoluliste tu­le­mus­tega. Paradoks—kas keerukas keeles kirja pan­dud "lihtne" kirjeldus on ikka lihtne? Gray (2004) kirjeldab äri­stra­teegia kon­sul­tat­si­oo­ni­firmas (Boston Con­sulting Group) välja töötatud huvi­ta­vat intra­neti in­fo­süsteemi—Meta­foo­ri­de Ga­le­riid, mis pakub kon­sul­tandi mõt­te­te­ge­vuse er­gu­ta­mi­seks suu­re vali­ku vi­su­aal­set ja tekstilist infot kõi­ge eri­ne­va­ma­telt aladelt—infot, mis võiks tee­ni­da me­ta­foorina äristrateegia kont­sep­tua­li­see­ri­mi­sel.

![](https://3.bp.blogspot.com/-Bap60sD83WM/UjlpLcC30YI/AAAAAAAAFTQ/mueLZGs664I/s1600/image001.gif)  

## Protsessi informatiseerimine

Protsessi infor­ma­ti­see­rimise all mõistame infotöötluse, infoloome ja –ka­­su­tu­se selgemat väljaeristamist prot­ses­sis, töötluse ja infohulga lisamist (prot­sess hakkab tavaliselt teki­tama ja kasutama rohkem infot), tõhustamist ja opti­meerimist ("mit­tevajalik" info eraldatakse protsessist).   Kus kasutatakse protsessis infot? Kus tekib protsessis infot? Kus võiks kasutada infot, kui seda oleks? Kus võiks tekkida infot, mida edaspidi kasutada?

![](https://4.bp.blogspot.com/-GOIlx_01Ks4/UjlpZf80OJI/AAAAAAAAFTY/8qVvFfKh3rY/s1600/image002.gif)

Tekib vajadus protsessi liigendada (eristada ja uurida üksikult protsessi sam­me)  >  prot­sessi analüüs.   Kas info kasutamine on <u>süsteemne</u>? Kas info ainult käib läbi inimeste mõtetest või saab ka arti­kuleeritud (väljendatud, esitatud)? Kas info töötlemine on kor­ral­datud tea­tud reeglite, korraga > kas protsess on iseenesest kujunev või kuidagi re­gu­lee­ri­tud?

![](http://bp0.blogger.com/_JFWPvVEBPUA/RvGgTV9EqXI/AAAAAAAABFY/PzXpZyqmtMw/s400/image003.gif)

Tänapäeval näeme seda kõikjal. informatiseerimine on üle­üldine, globaalne tendents.   Põhjused on majanduslikud. Informatiseeritud protsess (kus info­tööt­lus, -loome ka -kasutus on selgelt artikuleeritud, reeglina ka toetatud, info­tehnoloogiliste va­hen­di­te­ga reguleeritud ja (info)süsteemidega tõhus­ta­tud) on reeglina majandusli­kult efek­tiiv­semad vähe­infor­ma­tiseeritud protsessidest.   Majanduslik efektiivsus tähendab seda, et informatiseeritud prot­sess majan­dus­li­kus konkurentsis tõrjub mitteinformatiseeritud ja madalalt informatiseeritud protsessid välja. (Aga mitte alati: vt luksuskaupade ma­jan­dus­lik loogika. Informa­ti­see­ri­tud protsesside seas muutub informatiseerimata protsess luksuseks, eksklusiivseks kaubaks).   Kuidas informatiseeritud protsessi (reguleeritud, mahuka ja tõhusa infotöötlu­sega protsessi) majanduslik üleolek tekib? üksiku tööoperatsiooni kõrgem efek­tiivsus (vajalik info tuuakse infosüsteemi poolt töö- või kasutuskohale, doseeri­takse, puhastatak­se "mürast" so kasutust infost). Parem koordinatsioon võimal­dab likvideerida oo­ta­mised, tarbetud ettevalmistused ja varud. koguseid saab täpse­malt mõõta. Protsessi kohta tekib rohkem ja paremat infot, millest saab õppida.

![](https://1.bp.blogspot.com/-G0j-DdK-otc/UjlpnT9no9I/AAAAAAAAFTg/tUEvq7yidBs/s1600/image004.gif)

Täielikum infobaas võimal­dab liikuda, reagee­ri­da kii­remini kui lokaalsema, frag­­men­taar­se­ma infoga kon­kureeriv prot­sess.  

## Täieliku info printsiip

Ter­viklik info on oluliselt tõhusam kui fragmentaar­ne info.  Teatud ala või ob­­jekti kohta kõikehõlma­va info kokkukogumine ja kasutussevõtmine annab sageli hüppelise efekti.  

## Info tekke- ja kasutuskohad on ajas ja sageli ka ruumis eraldi­seis­vad

Vä­he­­­in­for­ma­ti­see­ritud protsessis ei ole tagatud info säilumine, edas­tus muutumatul kujul tekkekohast kasutuskohta. Informati­seeri­mi­se­ga käib alati kaasas mälu arendamine (tehnilised võima­lu­sed in­fo säilitamiseks, infot vastuvõtvate ja säilitavate struk­tuuride ja süs­tee­mi­de loomine) ja kommunikatsiooni areng (info edastamine ajas ja ruumis, inimeselt inimesele, arvutilt arvutile, inimese ja ar­vu­ti vahel).  

## Informatiseerimisega protsess muutub

Infor­ma­ti­seerimine tähendab enamasti ka protsessi korrastamist; ühelt poolt tingib se­da, teiselt poolt põhjustab seda. Protsessi infor­matiseeri­mi­ne muudab inimese positsiooni; samuti erinevate osa­poolte positsi­oo­ne.  

## Protsesside modelleerimine IDEF0 meetodiga

Kirjeldada olulised elemendid:   <u>Väljund</u> (_output_) – eesmärk, saadus(ed)   <u>Sisend</u> (_input_) ­– materjalid ja andmed; muud eeldused   <u>Ressursid</u> (_resources_) – inimesed, nõutuv oskused, töövahendid jm. ressursid   <u>Meetod</u> (_method_) – tegutsemise põhimõtted või filosoofia, protseduuri kirjeldus või juhend, nõuanded, juhtimine

![](https://2.bp.blogspot.com/-loDEa6GYmQo/UjlqAy9Z70I/AAAAAAAAFTo/kJfhROV12WE/s1600/image005.gif)  

## Kirjandus

Burton, H., Pennotti, M. (2003) The Enterprise Map: A System for Implementing Strategy and Achieving Operational Excellence. _Engineering Management Journal_, 15, 3, 15-20. – Propageerib ettevõtte äriprotsesside tervikliku kaardistamise--"ettevõtte kaardi" valmistamist.  

Eriksson, H., Penker, M. (2000) Business Model­ing with UML. Business Patterns at Work, Wiley.  

Gray, D. (2003) A Gallery of Metaphors. _Harvard Business Review_, 81, 9, 92-93. – Modelleerimise probleemid; metafooride kasutamine stra­tee­gia­te formuleerimise abina.  

Heumann, J. (2001) Introduction to Business Modeling Using the Unified Modeling Language (UML). www.therationaledge.com. – Sissejuha­tus äri modelleerimisse UML keele abil.  

Kim, J., Hahn, J., Hahn, H. (2000) How Do We Understand a System with (So) Many Diagrams? Cognitive Integration Processes in Diagrammatic Reasoning. _Information Systems Research_, September, 284-303. – Teoreetiline vaatlus sellest, kuidas inimesed mõistavad süs­tee­mi­de mudeleid (diagramme).  

McDavid, D. (1999) A Standard for Business Architecture Description. _IBM Systems Journal_, 38, 1, 12-31. – IBM'i ühe uurija meetod "äri arhi­tektuuri" modelleerimiseks.  

Watson, R., Zinkhan, G., Pitt, L. (2004) Object-Orientation: A Tool for Enterprise Design, _California Management Review_, 46, 4, 89-110. – Radikaalne käsitus äriorganisatsiooni projektimisest OO meetodite abil.